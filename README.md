# Sonification Demo

La **sonificazione** è il processo tramite il quale un dato di qualsiasi natura viene trasformato
in un suono che ne rispecchia le caratteristiche, in modo da facilitarne la comunicazione e l'interpretazione.

Questa demo utilizza due metodologie di comunicazione per fornire dati relativi all'andamento giornaliero
dell'inquinamento atmosferico in alcune località in giro per il mondo.

- La prima modalità consiste nell'ascolto di una rappresentazione sonora dei dati, ottenuta tramite
sonificazione
- La seconda prevede la consultazione di un grafico a barre animato

I dati visualizzati seguono la formula **AQI** (**Air Quality Index**), un indice
che valuta la qualità dell'aria in base ad un numero compreso tra 0 (ottimo) e 500 (altamente inquinato). In
aggiunta all'andamento dell'AQI, viene mostrato il residuo, che indica come giornate particolarmente inquinate
influenzino la qualità dell'aria anche nelle giornate successive.
